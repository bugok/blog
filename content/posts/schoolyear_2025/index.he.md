---
title: "סיום אוגוסט 2025"
date: 2025-08-31T20:58:55+03:00
summary: מזל טוב לסיום חופשת הקיץ 2025
description: מזל טוב לסיום חופשת הקיץ 2025
tags:
- parenting
---

הורים יקרים,  
חבריי למסלול יולי אוגוסט 2025  
בעלי עיטור כבוד של חרבות ברזל ושורדי ביטול בתי הספר בזמן "עם כלביא" (למרות שזה לא היה באמת בחופש), כל הכבוד על סיום מקצה אוגוסט 2025!  

תודה לכל מי שעזר לנו לצלוח את זה.  
תודה למסלולים שהיה סביר לעשות אותם בחום.  
תודה לים ולבריכה שהעבירו שעות ארוכות.  
תודה חברים בעבודה שלא התעצבנו יותר מדי על הילדים שבאו ״לעזור״.  
תודה לסבא ולסבתא שעזרו.  
תודה ליוטיוב, נטפליקס, דיסני+ על פסקי הזמן.  


מחר ה-1.9, והילדים חוזרים למסגרות.  
שתהיה להם שנת לימודים רציפה, בטוחה, מעניינת ומלמדת.  
שיהיו מוקפים בחברים וחברות.  
שהמורות והמורים יגיעו עם ברק בעיניים.  
שהם יהיו גאים בהישגים שלהם. הלימודיים, ואלו שלא.  


לחבריי המורים  
שיהיה לכם טוב בבתי הספר.  
שאנחנו, ההורים, לא נציק לכם יותר מדי.  
שהמערכת לא תגרום לכם לא לרצות להיות בה.  
שתשאבו סיפוק מלפתח את הילדים שלנו.  
שתקומו עם חיוך ורצון לפגוש את הילדים.  
שתרגישו גאווה על היותכם מעצבי הדור הבא.  
והלוואי, שתרגישו ושאכן תהיו מתוגמלים באופן שמגיע לכם.  


ושוב להורים  
בהצלחה עם השגרה הפסיכית של עבודה ושגרה.  
בהצלחה עם התיזוזים של החוגים.  
בהצלחה עם ההקפצות מהמסגרות כי ״הוא/היא לא מרגישים טוב״.  
שתמיד תהיה לכם חולצה לבנה בשלוף ליום החג שבא מחר.  
שתמיד תזכרו שיש את הטיול, ושצריך להכין עוד סנדביץ׳.  
שקבוצות הווצאפ לא יהיו חופרות יותר מדי.  


ושנזכור להינות מהרגעים הטובים שיש בדרך. הם קיימים. צריך לפעמים להרים את הראש מעל המים ולראות אותם. (והלוואי שהייתי עושה את זה יותר בעצמי).  


בהצלחה לכולם!


